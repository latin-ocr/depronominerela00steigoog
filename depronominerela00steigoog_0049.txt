47

exitum sono nihil continere genitivi, nec dativi exitum quid· l
quam babere in sono, quod veram dativi naturam exprimat:
Categoria enim 'sono proprie exprimi non potest. Mentis vero
est vis, quae huic suffixo significationem attribuat genitivam,
idque facit ea re eoque tempore, quum alii suffixo, quamvis
ejus sono nihil sit expressum, vim impertit dativam sua ipsius
summa potestate atque arbitrio. Tenet enim animus sonorum,
quem ipse creavit, imperium nullis cancellis circumscriptum,
quo iis quod minime insit impertit. Ex quo animi imperio
solo id quoque pendet, utrum lingua ratione vero organismo
apta flectat verba, an alias inea-t vias, easque semper salsas.
Nam recta via semper est una, falsae sunt innumerabiles.
Non imperantis autem animi est, categorias, quae plane men—
tis sint propriae, ac minime ex naturalium rerum medio re-
petitae, proprie ac verbis, quae quid sensibus perceptum signi·-
ficent, exprimere. Talis enim animuS, quum sui ipsius non
satis sit compos ‚. timet ne se ipsum amittat, quumque sonis
sese munire conetur, inertiae atque tarditati suae praebet ad-
jumentum, quo in son-orum redigatur servitutem. Sed hic id
tantum monere voluimuS, animum eam habere potestatem, ut
categorias, quae nullo modo quacunque materia, quae sensi-
bus percipiatur, vere exprimi possint, certe symbolice quo-
dammodo atque ex arbitrio denotare potest et debet. Lingua
Coptica autem inter eas, qnae veram viam invenerint et istas
.. quae ab ea aberraverint est media. Nam quum Aegyptii non
in eum inciderent errorem atque animi servitutem, ut cate-
gorias significanter· circumscribere studerent, sed potius pro-
nomina, quae valore et sono sint aptissima, ad vocum formas
effingendas eligerent, id tamen assequi non poterant, eaque
nou gaudebant animi vi ac potestate, ut varias casuum par-
tes variis relativis imponerent. Quod solis linguis contigit
Indo-Europaeis. Nam Fennicam etiam linguam veram de-
clinationem magis prae se ferre, quam vere adhibere alio loco
demonstrabitur. ln eo autem maxime organica linguae vis
ac natura cernitur, quod in singulis quibusvis ejus partibus
creandis omnium ceterarum habita est ratio, ita nt omnes
pari animo quodammodo sint innatae et totus linguae quasi
mundus uno primo ortus sit Jerbo ingenioso. Quare non

